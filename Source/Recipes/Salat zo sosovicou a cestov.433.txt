Na večeru, obed, ideálny do krabičky - skúste tento rýchly šalát zo šošovicových cestovín. 
Je bezmäsitý, má vysoký obsah bielkovín a pripravíte si ho do 15 minút
len z pár surovín. Poďte ho skúsiť, kombináciu paradajok s olivami a cottage cheese si v ňom zamilujete.
Ako základ tohto šalátu som použila šošovicové cestoviny Sam Mills, ktoré sú zložené 100% zo šošovice.
Sú tak bez lepku a ponúkajú všetky výhody šošovice - vysoký obsah vlákniny, bielkovín, komplexné sacharidy a množstvo mikronutrientov.
Zdrojom bielkovín sú v tomto šaláte teda práve šošovicové cestoviny a tiež cottage cheese.
Ak by ste si tento šalát chceli pripraviť aj s mäsom či rybami, hodia sa do neho buď ugrilované kuracie prsia alebo ugrilovaný losos.
Ak opäť neviete, čo chutné a zdravé si pripraviť na obed a klasické cestoviny s omáčkou vás omrzeli, skúste tento cestovinový šalát. Dobrú chuť :)
Ingrediencie
250 g cestovín fusilli Sam Mills z červenej šošovice
200 g cottage cheese
250 g cherry paradajok
50 g čiernych olív
1/2 ČL provensálskeho korenia (alebo korenia na cestoviny)
trochu baby špenátu