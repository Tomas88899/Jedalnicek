Jednoduchý a rýchly recept zo zeleniny v jesennom podaní, s tekvicou. Vyskúšajte tieto výborné grilované 
makrely s dusenou zeleninou a jogurtovým dresingom s pestom. Je to perfektný recept na večeru.
Najčastejšie tvorím recepty z tuniaka, lososa či sardiniek, no v tomto recepte som využila práve makrely. 
Použila som konkrétne grilované makrely v olivovom oleji zn. Sokra, vďaka ktorým si vykúzlite rýchle a nutrične hodnotné jedlá.
Na prípravu výborného dresingu budete dokonca potrebovať iba 3 suroviny, a to grécky biely jogurt (ideálne nízkotučný),
štipku soli a za lyžicu pesta. Najradšej používam v tomto dresingu pesto z medvedieho cesnaku, no použiť môžete aj špenátové,
bazalkové, či dokonca paradajkové pesto - ideálne domáce. Nutričné hodnoty však nezahŕňajú suroviny na dresing (keďže hodnoty 
pesta sa môžu podstatne líšiť).
Vyskúšajte tento rýchly zeleninový recept, ideálny je ako zdravá večera. Prajem vám dobrú chuť :)
Ingrediencie
1 cuketa
200 g zelených fazuliek
200 g tekvice
190 g grilovaných makrel v olivovom oleji (odporúčam tieto)
1 PL korenia na šalát
1 ČL olivového oleja
štipka soli
50 ml vody
na dresing:
150 g bieleho gréckeho jogurtu
1 PL pesta (napr. z medvedieho cesnaku alebo špenátu)
štipka soli