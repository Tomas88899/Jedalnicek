Jednoduchá, hustá šošovicová polievka s kapustou, ktorú si môžete vychutnať ako súčasť obeda, 
prípadne aj ako ľahšiu večeru. Je totiž poriadne sýta, bohatá na bielkoviny a vlákninu a určite neuškodí ani vašej figúre!
Šošovicová polievka s kapustou je úžasným zdrojom vlákniny, bielkovín, železa, selénu, vápnika, fosforu, zinku, aj vitamínov B skupiny,
a to bez použitia živočíšných surovín. Recept tak ocenia aj vegáni. Po chuťovej stránke ide tiež o veľmi vďačný recept, ktorý si, verím,
budete pripravovať pravidelne. Pridať si do nej môžete na zvýraznenie chutí aj za lyžicu sójovej omáčky. A pri podávaní môžete polievku 
pokvapkať aj kyslou smotanou. V prípade, že by ste si chceli polievku zahustiť do krémova, môžete do nej v polovici varenia vmiešať 
aj 2 menšie rozmixované zemiaky.
Opäť raz ide o veľmi jednoduchý recept na polievku, takže ho zaisto zvládne aj každý začiatočník. Sýte strukovinové polievky sú ideálne 
do sychravejšieho, jesenného či zimného obdobia. Ohrejú pri srdci a telo nabudia hodnotnými živinami. Polievku si môžeme pripraviť so zelenou,
ale pokojne aj s červenou šošovicou.
Kapustová polievka so šošovicou je naozaj veľmi jednoduchá na prípravu, tak sa poďte pozrieť na recept.
Ingrediencie
200 g suchej šošovice
400 g lúpaných paradajok (z konzervy)
300 g hlávkovej kapusty
2,5 až 3 l zeleninového vývaru
2 menšie mrkvy
1 cibuľa
1 PL olivového oleja
2 ČL mletej červenej papriky
1 PL sójovej omáčky (voliteľné)
1 ČL soli
3 strúčiky cesnaku
1/2 ČL mletého čierneho korenia
petržlenová vňať (podľa chuti)