Kung Pao kuracie prsia
Kung Pao je tradičná klasika v čínskej kuchyni a som si istá, že toto jedlo už vyskúšal každý z vás.
 Pripraviť sa však dá v množstve podôb. Tentokrát som Kung Pao pripravila v kombinácii so zelenými 
fazuľkami, chrumkavými arašidmi a skutočne chutnou omáčkou. Poďte tento recept vyskúšať, som si istá,
že vám bude chutiť.
Kung Pao som podávala so strednozrnnou ryžou SOS Classic, ktorá jedlo krásne doplnila. Základom marinády 
je samozrejme sójová omáčka, ktorá v receptoch čínskej kuchyne nesmie chýbať. To je doplnené o balzamiko,
škrob, mletý zázvor, čili, kokosový cukor a čerstvý cesnak - použijeme 3 strúčiky pre výraznú chuť. 
Omáčka je zahustená kukuričným škrobom, ktorý je v čínskych receptoch takisto stálicou a príjemne nám omáčku zahustí.
Najradšej používam v receptoch rozmrazené zelené fazuľky. Pridala som ich k mäsu až 5 minút pred koncom varenia,
nakoľko nemám rada, ak sa príliš rozvaria. Takto si zachovajú viac štruktúry a chrumkavosti.
Ak recept vyskúšate, isto mi napíšte, aký mal u vás doma úspech. Nech vám chutí :)
ngrediencie
800 g kuracích pŕs
300 g zelených fazuliek
1 cibuľa
1 PL oleja
40 g arašidov
jarná cibuľka
Na ryžu:
200 g ryže SOS Classic
500 ml vody
1/2 ČL soli
Na marinádu:
3 PL sójovej omáčky
1 PL balzamika
1 PL kokosového cukru
1 PL kukuričného škrobu
100 ml vody
3 prelisované strúčiky cesnaku
1/4 ČL mletého zázvoru
štipka čili kúskov